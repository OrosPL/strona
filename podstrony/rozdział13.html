<!DOCTYPE html>
<html>
    <head>
        <link rel="stylesheet" type="text/css" href="../css/stylepod.css" media="screen" />
    </head>
<body>
<p>Stali zasmuceni tak jak wszyscy. Ale po chwili Piotr chwycił<br>
    Karolcię za rękę i szepnął:<br>
    — Musimy zaraz naradzić się i cóś postanowić.<br>
    — Ale co mamy postanowić?<br>
    — Jak to: co? No z tym ogrodem...<br>
    — Myślisz, że koralik mógłby... — zawahała się Karolcia.<br>
    — Ojej, jaka ty jesteś dziecinna! Nie mówię przecież, żeby<br>
    koralik coś takiego zrobił, żeby na przykład zamiast restauracji<br>
    znów był ogród, bo to byłoby na nic. Bo mogliby przecież taki<br>
    ogród znów zniszczyć i znów postawić restaurację, i tak w<br>
    kółko.<br>
    — No, to o co będziemy prosić koralik? — zapytała Karolcia.<br>
    — Nie wiem, ile jeszcze razy można go prosić, bo sam<br>
    widziałeś, jaki jest blady.<br>
    — Jeśli chcesz tylko coś zupełnie dziecinnego dla siebie, to<br>
    proszę cię, proś — powiedział z goryczą Piotr.<br>
    — Coś ty! Piotrek! — oburzyła się Karolcia. — Wcale nic dla<br>
    siebie nie chcę. Przecież ja wiem, że ten ogród to najważniejsza<br>
    rzecz teraz — bo to dla wszystkich dzieci. No chyba, żeby był<br>
    jeszcze taki choć troszkę niebieściutki, tobym może o coś<br>
    poprosiła. Ale daję ci słowo, że nie myślę o żadnych<br>
    głupstwach!<br>
    — To dobrze — kiwnął głową Piotr. — Ale pomyślmy, co<br>
    możemy zrobić. Czy ty rozumiesz, że my jesteśmy jedynymi<br>
    ludźmi<br>
    — to znaczy, chciałem powiedzieć dziećmi, które mogą coś<br>
    pomóc w tej sprawie?<br>
    — Kiedy wszyscy mówili, że tylko Prezydent Miasta może pomóc...<br>
    — Ojej! No mówili, mówili, bo wiadomo, że on może jeden<br>
    jedyny wydać takie zarządzenie. Ale żeby je wydał, trzeba z nim<br>
    przedtem o tym porozmawiać.<br>
    — To kto ma rozmawiać?<br>
    — Boże, jaka ty jesteś dziecinna, Karolciu! Mnie się zdaje, że<br>
    tylko my możemy z nim o tym porozmawiać.<br>
    — Ależ ja nie potrafię!<br>
    — Ja też nie, ale musimy!<br>
    — To poprośmy o to koralik. — Karolcia jest bardzo<br>
    zadowolona z tego pomysłu. — Może on by porozmawiał?<br>
    — Karolciu, co ty? — denerwuje się Piotr. — Jakże koralik<br>
    będzie rozmawiał. No, pomyśl tylko!...<br>
    — Rzeczywiście — wzdycha Karolcia — masz rację! To co<br>
    zrobimy?<br>
    — Co? Pójdziemy do Prezydenta Miasta i wytłumaczymy mu,<br>
    żeby tę restaurację budowali sobie gdzie indziej!<br>
    — Masz świetne pomysły — zachwyciła się Karolcia.<br>
    Ale już po chwili znów zaczyna się martwić: — Ale jak my to<br>
    zrobimy?!<br>
    — Ba, musimy to jakoś wymyślić.<br>
    — Tak, a słyszałeś przecież o tych stu siedemnastu pokojach i<br>
    o tych urzędnikach, i o tym pisaniu podania czy jak tam, i o<br>
    tym sekretarzu czy sekretarce...<br>
    — Ale przecież w tym nam pomoże koralik! No, nie rób takiej<br>
    zdziwionej miny, Karolciu. Koralik pomoże nam dostać się do<br>
    Prezydenta, rozumiesz?<br>
    — Rozumiem — zgodnie przytaknęła Karolcia, chociaż tak<br>
    naprawdę to niewiele rozumiała.<br>
    — Czy zaraz mamy stać się niewidzialni? — spytała.<br>
    — Skądże znowu! — zaprotestował Piotr. — Nie wiadomo, czy<br>
    akurat to będzie potrzebne. Spróbujemy najpierw o własnych<br>
    siłach. Myślę, że musimy koniecznie jak najprędzej dostać się<br>
    do Ratusza.<br>
    — To chodźmy zaraz — zgodziła się Karolcia.<br>
    Oczywiście, że tym razem, nie chcąc już nadużywać sił<br>
    koralika, pojechali najzwyczajniej pod słońcem autobusem na
    Stary Rynek, gdzie stał wielki Ratusz. Przy ogromnej bramie<br>
    czuwał strażnik miejski w paradnym, starodawnym stroju i<br>
    spoglądał niezmiernie srogo na każdego, kto miał zamiar<br>
    dostać się do gmachu.<br>
    — Ja się bardzo boję tego strażnika — wyznała Karolcia — za<br>
    nic na świecie nie przejdę obok niego. Spójrz tylko, jaki on jest<br>
    zły!<br>
    — Ja bym przeszedł, wcale się nie boję!<br>
    — Ale ty jesteś chwalipięta! Na pewno byś nie przeszedł.<br>
    — Ja chwalipięta? Ja bym nie przeszedł? — zaperzył się Piotr.<br>
    — Poczekaj, zaraz zobaczysz! — i ruszył śmiało naprzód. Ale<br>
    strażnik nątychmiast go zatrzymał.<br>
    — Hej, mały, a ty dokąd? Zmykaj stąd, pókim dobry.<br>
    — Idę do pana Prezydenta Miasta w niezmiernie ważnej<br>
    sprawie — oświadczył Piotr zadzierając głowę do góry dla<br>
    dodania sobie wzrostu i ważności.<br>
    Ale strażnik wcale się tym nie przejął. Poruszył groźnie<br>
    wąsiskami i ryknął:<br>
    — Zjeżdżaj mi stąd, smarkaczu, pókiś cały! Patrzcie go!<br>
    Interes ma do Prezydenta Miasta!<br>
    — A mam! — tupnął nogą Piotr. Dla wszelkiej pewności stał<br>
    teraz trochę dalej od strażnika, ale nie dawał za wygraną.<br>
    — Cha, cha, cha, cha, cha, cha, cha! — śmiał się strażnik. —<br>
    Interes do Prezydenta! A to dobre!<br>
    — Dobre, niedobre, ale mam interes!<br>
    — Oooo! Patrzcie! Nie widać, a słychać — drwił strażnik — ale<br>
    dosyć już żartów! Bo jak się zdenerwuję, to ci zaraz przyłożę!<br>
    — Proszę mnie natychmiast wpuścić! — powiedział teraz z<br>
    mocą Piotr — ja muszę wejść i załatwić niezmiernie ważną<br>
    sprawę.<br>
    — A ja ci mówię, że nic nie załatwisz, pętaku! — wrzasnął<br>
    strażnik i paradną halabardą, którą trzymał w ręku, zamierzył<br>
    się na Piotra.<br>
    — A ja mówię, że załatwię — powtórzył Piotr. — I jak już<br>
    załatwię, to panu będzie wstyd, że pan tnnie nie chciał wpuścić.<br>
    — Dosyć tego gadania, zmiataj, łobuzie!<br>
    — Nie jestem żadnym łobuzem — oburzył się Piotr. Karolcia<br>
    też była oburzona i wołała ile sił:<br>
    — To nieprawda, nieprawda! Piotr nie jest łobuzem! Proszę<br>
    nas wpuścić w ważnej sprawie!<br>
    — Jeśli się stąd zaraz nie wyniesiecie, to każę was zamknąć w<br>
    areszcie! — wrzasnął w odpowiedzi strażnik.<br>
    Tak, jasne było, że strażnik za nic na świecie nie wpuści ich<br>
    do pana Prezydenta Miasta. A cóż dopiero tych stu<br>
    siedemnastu urzędników? I podanie w dodatku! Oczywiście, że<br>
    trzeba będzie uciec się do pomocy koralika.<br>
    — Ale zrobiliśmy wszystko, co było można, aby załatwić to<br>
    bez jego pomocy — powiedział Piotr. — Jeśli jednak nie można<br>
    — musimy go o coś poprosić.<br>
    — Czy chcesz, żebyśmy znów byli niewidzialni?! — spytała<br>
    Karolcia.<br>
    — Hm, już ci mówiłem, że nie wiem, czy to będzie dobrze. Bo<br>
    jak przekonamy Prezydenta, jeśli będziemy niewidzialni?!<br>
    — Ale możemy być niewidzialni tylko po to, żeby wejść do<br>
    niego...<br>
    — Boję się, czy on wtedy uwierzy, że jesteśmy prawdziwi —<br>
    Piotr zmarszczył brwi i zastanawiał się — ale rzeczywiście,<br>
    zdaje mi się, że nie ma innej rady.<br>
    Wobec tego Karolcia wyjęła szybko z kieszeni pudełeczko z
    koralikiem. Na swoim posłaniu z watki błękitniał jak<br>
    niezabudka.<br>
    — Koraliczku kochany — szepnęła Karolcia — ty rozumiesz,<br>
    że sprawa jest ważna. I proszę cię, żebyś tak bardzo szybko nie<br>
    bladł!<br>
    Gdy po chwili, już zupełnie niewidzialni, mijali wartownika,<br>
    bardzo chciało im się śmiać, bo Piotr ani rusz nie mógł<br>
    wytrzymać, żeby nie pociągnąć za połę jego paradnego<br>
    munduru.<br>
    — Rety! Co to? — zdenerwował się wartownik. — Jakoś mi się<br>
    zdawało, że mnie ktoś zaczepił! — I zaniepokojony zaczął się<br>
    oglądać \vokoło. A Piotr łaps! — chwycił strażnika za halabardę<br>
    i naprawdę zupełnie niechcący wyrwał mu ją z ręki.. Nie<br>
    dlatego, żeby znów był taki okropnie silny, tylko dlatego, że ten<br>
    wartownik wcale a wcale tego się nie spodziewał. Ale to jeszcze<br>
    nic, że mu wyrwał z ręki — najgorsze było to, że wyglądało to<br>
    tak, jakby halabarda sama teraz ruszyła na wartownika. Teraz<br>
    się dopiero na dobre przestraszył. Oczy wybałuszył, usta<br>
    otworzył i przez chwilę nie mógł słowa przemówić. Bardzo to<br>
    było śmieszne i Piotr miał ochotę jeszcze trochę strachu mu<br>
    napędzić, ale zaraz przypomniał sobie, że przecież mają iść w<br>
    niezmiernie ważnej sprawie do samego Prezydenta Miasta.<br>
    Powędrowali więc dalej przez ogromne podwórze, na którym<br>
    rzędem stały piękne auta.<br>
    — Kto tymi autami jeździ? — spytała Karolcia.<br>
    — Pewnie Prezydent.<br>
    — Ale wszystkimi nie może jeździć!<br>
    — To może o każdej porze dnia jeździ innym — zastanawiał<br>
    się Piotr — albo może jacyś goście do niego przyjechali. Wiesz,<br>
    tacy ważni, na przykład z innych miast. Ale piękne auta.<br>
    Czękaj, obejrzymy je trochę. Ja ci zaraz powiem, jakie to są<br>
    marki.<br>
    Tak, tak, Piotr znał się na tym doskonale. Nie można<br>
    powiedzieć. Ale najwięcej podobało mu się jedno bardzo duże i<br>
    długie auto, polakierowane na czerwono i czarno.<br>
    — W dodatku jest ono bardzo łatwe do prowadzenia.<br>
    Rozumiesz, Karolciu? Tu się włącza bieg, tu naciska starter.<br>
    Czekaj! Zaraz spróbujemy! Wsiadaj!<br>
    Auto było puste i pokusa była zbyt wielka. Trzaśnięcie<br>
    drzwiczćk — i oto Karolcia siedzi już na skórzanych,<br>
    czerwonych poduszkach, a Piotr majstruje przy złocistoczerwonej<br>
    kierownicy.<br>
    — Ciekaw jestem... ciekaw jestem — zastanawia się Piotr —<br>
    po co tu jest ten kluczyk? Zaraz zobaczymy...<br>
    Naraz auto poderwało się i motor okropnie zawarczał. Piotr<br>
    na szczęście szybko ujął kierownicę i skręcił w bok, bo byliby<br>
    wpadli na ścianę.<br>
    — Ach, ach! — krzyknęła przestraszona Karolcia.<br>
    — Nic się nie bój — uspokoił ją Piotr — znam się trochę na<br>
    tym! Nic się nie stało! — Ale naprawdę to był też przestraszony<br>
    i nie wiedział, co robić dalej.<br>
    — Kiedy ja już wolę wysiąść — powiedziała Karolcia —<br>
    naprawdę wolę wysiąść!<br>
    — Poczekaj, niech tylko uda mi się zastopować. Diabelska<br>
    maszyna! Nie wiem, co to jest z tym motorem.<br>
    Tymczasem na podwórze wypadł rozgniewany kierowca<br>
    czerwonego wozu.<br>
    — Kto do licha rusza wóz pana Prezydenta? — wrzasnął. Ale<br>
    zaraz skamieniał ze zdumienia. Czerwony samochód był pusty.<br>
    Zupełnie pusty. Motor warczał, a wóz podskakiwał dziwnie.<br>
    Kierowca przetarł oczy i spojrzał jeszcze raz. Nie, wzrok go<br>
    nie mylił — w aucie nikogo nie było.<br>
    — Co to jest? — mruknął.<br>
    — Niech pan lepiej powie, jak się zatrzymuje — zapytał naraz<br>
    nie wiadomo skąd jakiś głos. Głos brzmiał trochę dziecinnie,<br>
    ale kierowca nie zastanawiał się wcale nad tym, tylko prędko<br>
    odpowiedział:<br>
    — Przecież trzeba wyłączyć motor.<br>
    — Tam gdzie jest kluczyk? — zapytał znów głos.<br>
    — No pewnie, że tu. O rety — czy mi się to śni, czy co? Z kim<br>
    ja rozmawiam?! — Biedny kierowca już zupełnie nie wiedział,<br>
    co się z nim dzieje.<br>
    Naraz auto zatrzymało się. Drzwiczki otworzyły się z<br>
    trzaskiem i z trzaskiem zamknęły. To niewidzialni Piotr i<br>
    Karolcia szybko wysiedli z samochodu.<br>
    — Zwariowałem, nic innego — mruknął kierowca. — Motor<br>
    warczy, drzwiczki otwierają się i zamykają — co to ma znaczyć?<br>
    Ale Piotr i Karolcia nie słuchali już dłużej jego rozważań —<br>
    musieli przecież koniecznie dostać się do samego Prezydenta<br>
    Miasta. Piotr odczuwał nawet poważną skruchę, że to przez<br>
    niego stracili tyle czasu. Toteż tłumaczył się przed Karolcią:<br>
    — Rozumiesz, przecież nie mogłem wiedzieć, że w takich<br>
    nowych modelach jest trochę inaczej.<br>
    </p>
</body>
</html>