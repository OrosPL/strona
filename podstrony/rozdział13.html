<!DOCTYPE html>
<html>
    <head>
        <link rel="stylesheet" type="text/css" href="../css/stylepod.css" media="screen" />
    </head>
<body>
<p>Stali zasmuceni tak jak wszyscy. Ale po chwili Piotr chwycił Karolcię za rękę i szepnął:— Musimy zaraz naradzić się i cóś postanowić.— Ale co mamy postanowić?— Jak to: co? No z tym ogrodem...— Myślisz, że koralik mógłby... — zawahała się Karolcia.— Ojej, jaka ty jesteś dziecinna! Nie mówię przecież, żeby koralik coś takiego zrobił, żeby na przykład zamiast restauracji znów był ogród, bo to byłoby na nic. Bo mogliby przecież taki ogród znów zniszczyć i znów postawić restaurację, i tak w kółko.— No, to o co będziemy prosić koralik? — zapytała Karolcia.— Nie wiem, ile jeszcze razy można go prosić, bo sam  widziałeś, jaki jest blady.— Jeśli chcesz tylko coś zupełnie dziecinnego dla siebie, to proszę cię, proś — powiedział z goryczą Piotr.— Coś ty! Piotrek! — oburzyła się Karolcia. — Wcale nic dla siebie nie chcę. Przecież ja wiem, że ten ogród to najważniejsza rzecz teraz — bo to dla wszystkich dzieci. No chyba, żeby był  jeszcze taki choć troszkę niebieściutki, tobym może o coś poprosiła. Ale daję ci słowo, że nie myślę o żadnych głupstwach!— To dobrze — kiwnął głową Piotr. — Ale pomyślmy, co możemy zrobić. Czy ty rozumiesz, że my jesteśmy jedynymi ludźmi— to znaczy, chciałem powiedzieć dziećmi, które mogą coś pomóc w tej sprawie?— Kiedy wszyscy mówili, że tylko Prezydent Miasta może po-móc...— Ojej! No mówili, mówili, bo wiadomo, że on może jeden  jedyny wydać takie zarządzenie. Ale żeby je wydał, trzeba z nim
    Scribd
    Trusted by over 1 million members
    
    Try Scribd FREE for 30 days to access over 125 million titles without ads or interruptions!
    Start Free Trial
    
    Cancel Anytime.
     
    przedtem o tym porozmawiać.— To kto ma rozmawiać?— Boże, jaka ty jesteś dziecinna, Karolciu! Mnie się zdaje, że tylko my możemy z nim o tym porozmawiać.— Ależ ja nie potrafię!— Ja też nie, ale musimy!— To poprośmy o to koralik. — Karolcia jest bardzo zadowolona z tego pomysłu. — Może on by porozmawiał?— Karolciu, co ty? — denerwuje się Piotr. — Jakże koralik  będzie rozmawiał. No, pomyśl tylko!...— Rzeczywiście — wzdycha Karolcia — masz rację! To co zrobimy?— Co? Pójdziemy do Prezydenta Miasta i wytłumaczymy mu, żeby tę restaurację budowali sobie gdzie indziej!— Masz świetne pomysły — zachwyciła się Karolcia. Ale już po chwili znów zaczyna się martwić: — Ale jak my to zrobimy?!— Ba, musimy to jakoś wymyślić.— Tak, a słyszałeś przecież o tych stu siedemnastu pokojach i o tych urzędnikach, i o tym pisaniu podania czy jak tam, i o tym sekretarzu czy sekretarce...— Ale przecież w tym nam pomoże koralik! No, nie rób takiej zdziwionej miny, Karolciu. Koralik pomoże nam dostać się do Prezydenta, rozumiesz?— Rozumiem — zgodnie przytaknęła Karolcia, chociaż tak naprawdę to niewiele rozumiała.— Czy zaraz mamy stać się niewidzialni? — spytała.— Skądże znowu! — zaprotestował Piotr. — Nie wiadomo, czy akurat to będzie potrzebne. Spróbujemy najpierw o własnych siłach. Myślę, że musimy koniecznie jak najprędzej dostać się do Ratusza.— To chodźmy zaraz — zgodziła się Karolcia.Oczywiście, że tym razem, nie chcąc już nadużywać sił koralika, pojechali najzwyczajniej pod słońcem autobusem na Stary Rynek, gdzie stał wielki Ratusz. Przy ogromnej bramie czuwał strażnik miejski w paradnym, starodawnym stroju i spoglądał niezmiernie srogo na każdego, kto miał zamiar
     
    dostać się do gmachu.— Ja się bardzo boję tego strażnika — wyznała Karolcia — za nic na świecie nie przejdę obok niego. Spójrz tylko, jaki on jest zły!— Ja bym przeszedł, wcale się nie boję!— Ale ty jesteś chwalipięta! Na pewno byś nie przeszedł.— Ja chwalipięta? Ja bym nie przeszedł? — zaperzył się Piotr.— Poczekaj, zaraz zobaczysz! — i ruszył śmiało naprzód. Ale strażnik nątychmiast go zatrzymał.— Hej, mały, a ty dokąd? Zmykaj stąd, pókim dobry.— Idę do pana Prezydenta Miasta w niezmiernie ważnej sprawie — oświadczył Piotr zadzierając głowę do góry dla dodania sobie wzrostu i ważności. Ale strażnik wcale się tym nie przejął. Poruszył groźnie  wąsiskami i ryknął:— Zjeżdżaj mi stąd, smarkaczu, pókiś cały! Patrzcie go! Interes ma do Prezydenta Miasta!— A mam! — tupnął nogą Piotr. Dla wszelkiej pewności stał teraz trochę dalej od strażnika, ale nie dawał za wygraną.— Cha, cha, cha, cha, cha, cha, cha! — śmiał się strażnik. — Interes do Prezydenta! A to dobre!— Dobre, niedobre, ale mam interes!— Oooo! Patrzcie! Nie widać, a słychać — drwił strażnik — ale dosyć już żartów! Bo jak się zdenerwuję, to ci zaraz przyłożę!— Proszę mnie natychmiast wpuścić! — powiedział teraz z mocą Piotr — ja muszę wejść i załatwić niezmiernie ważną sprawę.— A ja ci mówię, że nic nie załatwisz, pętaku! — wrzasnął strażnik i paradną halabardą, którą trzymał w ręku, zamierzył się na Piotra.— A ja mówię, że załatwię — powtórzył Piotr. — I jak już załatwię, to panu będzie wstyd, że pan tnnie nie chciał wpuścić.— Dosyć tego gadania, zmiataj, łobuzie!— Nie jestem żadnym łobuzem — oburzył się Piotr. Karolcia też była oburzona i wołała ile sił:— To nieprawda, nieprawda! Piotr nie jest łobuzem! Proszę nas wpuścić w ważnej sprawie!
     
    — Jeśli się stąd zaraz nie wyniesiecie, to każę was zamknąć w areszcie! — wrzasnął w odpowiedzi strażnik.Tak, jasne było, że strażnik za nic na świecie nie wpuści ich do pana Prezydenta Miasta. A cóż dopiero tych stu siedemnastu urzędników? I podanie w dodatku! Oczywiście, że trzeba będzie uciec się do pomocy koralika.— Ale zrobiliśmy wszystko, co było można, aby załatwić to  bez jego pomocy — powiedział Piotr. — Jeśli jednak nie można — musimy go o coś poprosić.— Czy chcesz, żebyśmy znów byli niewidzialni?! — spytała Karolcia.— Hm, już ci mówiłem, że nie wiem, czy to będzie dobrze. Bo  jak przekonamy Prezydenta, jeśli będziemy niewidzialni?!— Ale możemy być niewidzialni tylko po to, żeby wejść do niego...— Boję się, czy on wtedy uwierzy, że jesteśmy prawdziwi — Piotr zmarszczył brwi i zastanawiał się — ale rzeczywiście, zdaje mi się, że nie ma innej rady. Wobec tego Karolcia wyjęła szybko z kieszeni pudełeczko z koralikiem. Na swoim posłaniu z watki błękitniał jak niezabudka.— Koraliczku kochany — szepnęła Karolcia — ty rozumiesz, że sprawa jest ważna. I proszę cię, żebyś tak bardzo szybko nie  bladł!Gdy po chwili, już zupełnie niewidzialni, mijali wartownika,  bardzo chciało im się śmiać, bo Piotr ani rusz nie mógł  wytrzymać, żeby nie pociągnąć za połę jego paradnego munduru.— Rety! Co to? — zdenerwował się wartownik. — Jakoś mi się zdawało, że mnie ktoś zaczepił! — I zaniepokojony zaczął się oglądać \vokoło. A Piotr łaps! — chwycił strażnika za halabardę i naprawdę zupełnie niechcący wyrwał mu ją z ręki.. Nie dlatego, żeby znów był taki okropnie silny, tylko dlatego, że ten  wartownik wcale a wcale tego się nie spodziewał. Ale to jeszcze nic, że mu wyrwał z ręki — najgorsze było to, że wyglądało to tak, jakby halabarda sama teraz ruszyła na wartownika. Teraz się dopiero na dobre przestraszył. Oczy wybałuszył, usta
     
    otworzył i przez chwilę nie mógł słowa przemówić. Bardzo to  było śmieszne i Piotr miał ochotę jeszcze trochę strachu mu napędzić, ale zaraz przypomniał sobie, że przecież mają iść w niezmiernie ważnej sprawie do samego Prezydenta Miasta. Powędrowali więc dalej przez ogromne podwórze, na którym rzędem stały piękne auta.— Kto tymi autami jeździ? — spytała Karolcia.— Pewnie Prezydent.— Ale wszystkimi nie może jeździć!— To może o każdej porze dnia jeździ innym — zastanawiał się Piotr — albo może jacyś goście do niego przyjechali. Wiesz, tacy ważni, na przykład z innych miast. Ale piękne auta. Czękaj, obejrzymy je trochę. Ja ci zaraz powiem, jakie to są marki.Tak, tak, Piotr znał się na tym doskonale. Nie można powiedzieć. Ale najwięcej podobało mu się jedno bardzo duże i długie auto, polakierowane na czerwono i czarno.— W dodatku jest ono bardzo łatwe do prowadzenia. Rozumiesz, Karolciu? Tu się włącza bieg, tu naciska starter. Czekaj! Zaraz spróbujemy! Wsiadaj! Auto było puste i pokusa była zbyt wielka. Trzaśnięcie drzwiczćk — i oto Karolcia siedzi już na skórzanych, czerwonych poduszkach, a Piotr majstruje przy złocisto-czerwonej kierownicy.— Ciekaw jestem... ciekaw jestem — zastanawia się Piotr — po co tu jest ten kluczyk? Zaraz zobaczymy...Naraz auto poderwało się i motor okropnie zawarczał. Piotr na szczęście szybko ujął kierownicę i skręcił w bok, bo byliby  wpadli na ścianę.— Ach, ach! — krzyknęła przestraszona Karolcia.— Nic się nie bój — uspokoił ją Piotr — znam się trochę na tym! Nic się nie stało! — Ale naprawdę to był też przestraszony i nie wiedział, co robić dalej.— Kiedy ja już wolę wysiąść — powiedziała Karolcia — naprawdę wolę wysiąść!— Poczekaj, niech tylko uda mi się zastopować. Diabelska maszyna! Nie wiem, co to jest z tym motorem.
     
    Tymczasem na podwórze wypadł rozgniewany kierowca czerwonego wozu.— Kto do licha rusza wóz pana Prezydenta? — wrzasnął. Ale zaraz skamieniał ze zdumienia. Czerwony samochód był pusty. Zupełnie pusty. Motor warczał, a wóz podskakiwał dziwnie.Kierowca przetarł oczy i spojrzał jeszcze raz. Nie, wzrok go nie mylił — w aucie nikogo nie było.— Co to jest? — mruknął.— Niech pan lepiej powie, jak się zatrzymuje — zapytał naraz nie wiadomo skąd jakiś głos. Głos brzmiał trochę dziecinnie, ale kierowca nie zastanawiał się wcale nad tym, tylko prędko odpowiedział:— Przecież trzeba wyłączyć motor.— Tam gdzie jest kluczyk? — zapytał znów głos.— No pewnie, że tu. O rety — czy mi się to śni, czy co? Z kim  ja rozmawiam?! — Biedny kierowca już zupełnie nie wiedział, co się z nim dzieje.Naraz auto zatrzymało się. Drzwiczki otworzyły się z trzaskiem i z trzaskiem zamknęły. To niewidzialni Piotr i Karolcia szybko wysiedli z samochodu.— Zwariowałem, nic innego — mruknął kierowca. — Motor  warczy, drzwiczki otwierają się i zamykają — co to ma znaczyć? Ale Piotr i Karolcia nie słuchali już dłużej jego rozważań — musieli przecież koniecznie dostać się do samego Prezydenta Miasta. Piotr odczuwał nawet poważną skruchę, że to przez niego stracili tyle czasu. Toteż tłumaczył się przed Karolcią:— Rozumiesz, przecież nie mogłem wiedzieć, że w takich nowych modelach jest trochę inaczej.
    </p>
</body>
</html>