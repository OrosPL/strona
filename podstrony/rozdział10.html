<!DOCTYPE html>
<html>
    <head>
        <link rel="stylesheet" type="text/css" href="../css/stylepod.css" media="screen" />
    </head>
<body>
<p>Otworzyli więc skrzypiące drzwiczki zielonego płotka, który otaczał dómek Baby Jagi. Pod oknami zrobiony był ogródek z papierowych kwiatów i rosło drzewo, które było zwykłą dekoracją z dykty i papieru, pomalowanego na zielono i  brązowo. Czerwone jabłka na drzewie też były z czegoś zrobione. Może z papierowej pomalowanej na czerwono masy.-— Szkoda, że to wszystko jest nieprawdziwe — powiedział Piotr. — Gdyby to było tak naprawdę! Pomyśl tylko! No, powiedz sama, czy byś nie chciała, żeby to był prawdziwy domek!— Pewnie że bym chciała, żeby to był prawdziwy, ale taki najprawdziwszy domek z prawdziwą Babą Jagą i prawdziwym kotem, i ze wszystkim prawdziwym! — zakrzyknęła z zapałem Karolcia, ściskając niebacznie w ręku błękitny koralik. Ciągle  bała się, aby go nie zgubić podczas tych wszystkich przygód, i stale sprawdzała, czy przypadkiem nitka się nie przerwała i koralik nie zginął. Ale koralik był i natychmiast spełnił życzenie Karolci.Ledwie zamknęli za sobą skrzypiącą furtkę, natychmiast poczuli zapach żywych kwiatów rosnących przed domkiem, a zielona trawa była świeża i pełna stokrotek. Puchacz na dachu poruszał się niespokojnie i łypnął jednym żółtym okiem, czarny kot wstał i przeciągnął się, a potem mrucząc przyjaźnie zeskoczył na ziemię i zaczął się ocierać o nogi Karolci, tak jak to zwykły czynić wszystkie zaprzyjaźnione koty na świecie.— Nie bój się go, on ci chyba nic złego nie zrobi — szepnął Piotr. — Wcale się nie boję — odpowiedziała Karolcia z oburzeniem.— Co ty, Piotrek! Przecież ja bardzo lubię koty!— Ale ten jest zaczarowany — przypomniał z zachwytem
 
    Piotr.— Tym lepiej — kiwnęła główką Karolcia. — Przepadam za zaczarowanymi kotami. Patrz, jaki jest miły i jakie ma aksamitne futerko.— Tylko wiesz co? Przecież on nas widzi! Inaczej nie łasiłby się do ciebie. Czy to ma znaczyć, że znów jesteśmy widzialni? Trzeba by się jakoś o tym przekonać... ale jak? Już wiem! — I Piotr niewiele myśląc przechylił się za płotek i chwycił jakąś przechodzącą panią za płaszcz. Pani podniosła krzyk:— Ratunku, złodzieje! Ktoś chciał ze mnie ściągnąć płaszcz!— Ale gdzie jest ten złodziej?! — pytali wszyscy.— Nie wiem — odpowiedziała pani, patrząc w stronę Piotra.— Nie wiem, gdzie się podział, wiem tylko, że ciągnął mnie z całej siły za płaszcz!— Eee, ciągnął i zniknął — powiedział ktoś — pewnie zaczepiła się pani o płotek. — I zaraz wszyscy zaczęli się śmiać i zrobiło się ogromnie wesoło, a paniusia poszła sobie dalej. Piotr był już zupełnie pewien, że jest jednak dalej niewidzialny. No i Karolcia również.
     
    — Widać to jest tak — ucieszyli się — że dla zwykłych ludzi to  jesteśmy niewidzialni, a widzieć nas mogą tylko ci z zaczarowanego świata. — I wydało im się to bardzo przyjemne. Tymczasem kot wyginając grzbiet miauknął kilka razy uprzejmie, a potem, z podniesionym do góry ogonem, powędrował do drzwi chatki. Po chwili te zielone drzwi otworzyły się i wyszła do ogródka Baba Jaga. Ponieważ przedtem była drewniana, więc w pierwszej chwili zupełnie nie  było wiadomo, czy dalej jest drewniana, czy też dzięki czarom  jest prawdziwa. W każdym razie w tej chwili wcale nie  wyglądała groźnie i w dodatku z poczciwym uśmiechem zapraszała ich do środka domku. Nie zastanawiali się więc dalej nad tą sprawą. A w domku było przepięknie! Wszystko  było tam prawdziwe — i małe mebelki, i poduszki na łóżka, i piec z trzaskającym wesoło ogniem.— Czy lubicie pierniki? — spytała Baba Jaga.— Lubię serduszka w czekoladzie — przyznała się Karolcia.— Serduszka w czekoladzie? — ucieszyła się Baba Jaga. — A to świetnie! — I natychmiast zaczęła wyjmować z pieca pyszne, świeżo upieczone pierniczki.— Spróbujcie — częstowała.Były przepyszne. Ale przecież nikt nie może zjeść zbyt dużo serduszek czekoladowych. A może Baba Jaga się obrazi, jeśli się nie zje wszystkich?— Możecie rozdawać je dzieciom, które tu przychodzą — powiedziała wtedy Baba Jaga, która, widać, wiedziała, co kto myśli.— Ale czy możemy to zrobić, kiedy jesteśmy niewidzialni?— Ach, mogę doskonale na tę chwilę zrobić was znów  widzialnymi — i dotknęła ich palcem — teraz już was wszyscy  będą widzieli.— Czy potem znów możemy być niewidzialni? — zaniepokoił się Piotr. — Bo pani rozumie, musimy wrócić niedługo do domu...— Oczywiście, odzyskacie waszą niewidzialność, gdy tylko  będziecie chcieli.— To świetnie!
     
    Tymczasem wokoł domku Baby Jagi stały zagapione dzieci. Stali również nie mniej zagapieni ich rodzice. Wszyscy podziwiali piernikowy domek, kwitnące wokół kwiaty i mądrego kota, który mruczał jakąś kocią piosenkę. Zachwyt  wzrósł z chwilą, kiedy z domku wyszli Piotr i Karolcia i zaczęli rozdawać piernikowe serduszka w czekoladzie.— Aha! — przypomniała sobie Baba Jaga — chciałam wam  jeszcze powiedzieć, że te pierniki też nie są takie zupełnie zwyczajne. Kto zje takie serduszko, od razu staje się lepszy. Sami zresztą zobaczycie.Rzeczywiście, że zaczęły się dziać rzeczy niezwykłe. Wszyscy ustępowali sobie miejsca, nikt się nie pchał, chłopcy prosili dziewczynki, aby stanęły przed nimi, nie było mowy o żadnych sprzeczkach i popychaniu. A nawet jeden starszy chłopak pożyczył swoją czystą chustkę do nosa pewnemu malcowi i  wziął go na rękę, aby mógł lepiej zobaczyć, jak wygląda domek Baby Jagi. Pewna dosyć duża dziewczynka zdjęła z warkocza różową kokardę i podarowała ją małej dziewczynce, która płakała z powodu zgubienia własnej kokardy. Jeśli przypadkiem zjadł kawałek piernika ktoś z dorosłych, natychmiast zaczynał rozumieć, że sprawy dzieci są niezmiernie ważne i właściwie najważniejsze ze wszystkiego. Mamusie natychmiast uważały, że sprawunkiem, który jak najszybciej trzeba załatwić, jest kupienie lalki dla córeczki, a tatusiowie szybko przeliczali pieniądze, czy im starczy na kupno roweru lub chociaż hulajnogi dla synka. Wszyscy chcieli  być dla wszystkich bardzo dobrzy.Naraz ku swojemu ogromnemu zdumieniu Karolcia zobaczyła w tłumie stojących, którym rozdzielała piernikowe serduszka, swoją własną mamusię. Na szczęście mamusia zajadała właśnie kawałek piernika, którym ją poczęstowała  jakaś inna mamusia, i wobec tego wcale się nie zdziwiła, kiedy zobaczyła Karolcię w domku Baby Jagi, tylko zamachała do niej wesoło chusteczką.— Zaraz idę, mamusiu — zawołała Karolcia — tylko rozdam  wszystkie pierniczki! W tej chwili podeszła do zielonej furteczki jakaś pani w
     
    dziwacznym kapeluszu z piórami, takim, jakich już nikt nie nosi, i wyciągnęła rękę.— Proszę bardzo! To są pyszne serduszka w czekoladzie — powiedziała uprzejmie Karolcia.— Dziękuję — odpowiedzała pani w dziwacznym kapeluszu— nie chcę twoich pierników, moja mała. Za to daj mi co innego.— Czego pani sobie życzy? — spytała wobec tego Karolcia.Nieznajoma podniosła głowę przybraną dziwacznym kapeluszem i dopiero teraz Karolcia zobaczyła spiczasty nos i małe, błyszczące oczy.— Daj mi zamiast pierników ten swój niebieski koralik — szepnęła syczącym głosem — daj mi go zaraz!I wyciągnęła swą szponiastą, chudą rękę w stronę koralika.— Nie dam mojego koralika! — krzyknęła wtedy Karolcia.— Co się stało? — spytał podbiegając Piotr.— To Filomena! Poznałam ją, chce nam zabrać koralik. Ratujmy się! — Karolcia już sama nie wiedziała, co począć.— Musimy znów stać się niewidzialni! Zrób to natychmiast —  wołał Piotr — a potem uciekniemy!Rzeczywiście natychmiast odzyskali niewidzialność, ale niestety! Błękitny koralik nie był przecież niewidzialny, tylko  jaśniał swym ślicznym błękitem, kołysząc się na różowej,  jedwabnej nitce, wiszącej na Karolcinej szyi. Był tak niewielki, że właściwie nikt go nie mógł zauważyć, ale Filomena widziała go doskonale.— Ha! — wrzasnęła teraz Filomena — i tak ci go odbiorę!— Nie, przenigdy mi go nie odbierzesz! — zawołała  bohatersko Karolcią. — Piotr! Ratujmy się!Piotr chwycił szybko Karolcię za rękę i zaczęli uciekać. Błękitny koralik wyglądał jak mała, niebieska iskierka migocąca w powietrzu.Filomena rzuciła się też gwałtownie w pogoń za koralikiem i Karolcią.— Prędzej, prędzej! — szeptał teraz Piotr, ciągnąc Karolcię za rękę. — Prędzej!Przemykali się w tłumie, nurkowali między kupującymi, a
    Scribd
    Trusted by over 1 million members
    
    Try Scribd FREE for 30 days to access over 125 million titles without ads or interruptions!
    Start Free Trial
    
    Cancel Anytime.
     
    Filomena pędziła za nimi.— Czego pani się pcha! — oburzali się ludzie. — Czy pani oszalała? Co to za wychowanie!— Precz! Z drogi! — ryczała rozzłoszczona Filomena,  wymachując parasolem.Całe szczęście, że goniąc poprzez całe piętro, Piotr i Karolcia  wpadli do działu firanek. Wtedy to Filomena zaplątała się w  jedną z nich i runęła jak długa na podłogę. Trzepotała się niby ryba w sieci i już się zdawało, że koralik jest ocalony, gdy najniespodziewaniej na świecie jakaś przechodząca pani niechcący zaczepiła nową, dopiero co kupioną łyżką durszlakową o różową nitkę na szyi niewidzialnej Karolci. Nitka pękła, a koralik potoczył się po gładkim linoleum, którym wyłożona była podłoga w domu towarowym. Koralik, tocząc się po podłodze, dźwięczał jak gdyby najśliczniejszy i najdelikatniejszy dzwoneczek. Filomena niestety usłyszała ten dźwięk. Nie darmo miała duże i jakby trochę kosmate uszy.  Wyplątała się więc nad podziw zręcznie z firanki i skoczyła jak pantera w stronę koralika. Ale tu spotkała się z niewidzialnym Piotrem i niewidzialną Karolcią, którzy również rzucili się na ziemię, aby podnieść toczący się koralik, któremu groziło podwójne niebezpieczeństwo — po pierwsze, że schwyci go Filomena, a po drugie, że ktoś mógłby go rozdeptać. Chwila  była bardzo dramatyczna! Bo oto szponiasta ręka Filomeny  była tuż, tuż przy koraliczku, gdy naraz, prawie w ostatniej chwili zdołała go pochwycić Karolcia. Piotr tymczasem usiłował obezwładnić Filomenę: gdy ta leżała wyciągnięta na chodniku, przytrzymał ją z całej siły, aby nie mogła gonić dalej Karolci. I znów naturalnie zgromadził się tłum ludzi — wszyscy przyglądali się ze zdumieniem Filomenie, która w przekrz- ywionym kapeluszu, wyjąc dziko, rzucała się na podłodze.Bo nikt przecież nie widział walczącego z Filomeną Piotra.— Ta pani zachorowała! — odezwały się głosy. — Widać ma  jakiś atak! To może być niebezpieczne! Wezwijcie pogotowie!Nie minęła chwila, kiedy pogotowie nadjechało. Lekarz w  białym fartuchu i dwaj sanitariusze zajęli się Filomeną, która dalej krzyczała:
     
    — Łapcie ich, łapcie! Muszę odebrać niebieski koralik!— Zdaje się, że pani ma gorączkę — powiedział grzecznie doktor — pani pozwoli, że zmierzymy temperaturę.I włożył Filomenie pod pachę termometr. Oczywiście że z termometrem nie wolno podskakiwać, więc siedziała teraz zła okropnie i kłóciła się z doktorem, że nic jej nie jest.— Damy pani zastrzyk na uspokojenie, nic więcej — obiecywał lekarz.Tymczasem Karolcia zdołała już na szczęście podnieść koralik.Trzymała go teraz w zaciśniętej ręce i nie wiedziała, co z nim zrobić, aby go nie zgubić.— Zmykajmy do domu, zdaje się, że już jest bardzo późno — przypomniał sobie Piotr.I naraz zdziwił się.— Widzisz, Karolciu?! Twoja mama też tu jest. Przy stoisku z guzikami!Rzeczywiście! Mama Karolci stała tam i kupowała guziki do
     
    Karolcinej sukienki. Zanim Piotr cokolwiek zrozumiał, Karolcia podbiegła do mamy i szybko wsunęła rękę do kieszeni jej płaszcza. Potem wróciła do Piotra i powiedziała:— Już schowałam koraliczek. Jest teraz zupełnie bezpieczny.— A co z nim zrobiłaś?— Po prostu wsunęłam do kieszeni w mamy płaszczu. Nie bój się! Nie zginie tam! Kieszeń jest niezmiernie głęboka!— To co z nami będzie? — krzyknął Piotr.— Jak to: co?— No przecież jesteśmy jeszcze ciągle niewidzialni!— No wiem, że jesteśmy niewidzialni, no to co z tego?— Jak to: co? Karolciu, pomyśl tylko! Przecież musimy wobec tego pozostać niewidzialni tak długo, dopóki nie odzyskasz koralika. Przecież nie możesz poprosić, abyśmy znów stali się  widzialni, jeśli nie będziesz miała koralika przy sobie.— Prawda! — przestraszyła się trochę Karolcia. — Ale jestem pewna, że moja mamusia nie zgubi koraliczka i gdy tylko  wrócimy do domu, to zaraz sięgnę do jej kieszeni, wyjmę go i znów będziemy widzialni.— Tak, tak, a jeśli twoja mama tak od razu nie wróci do domu, tylko jeszcze będzie załatwiała na przykład jakieś sprawunki — to co? Tymczasem moja mama będzie się ogromnie niepokoiła, że mnie nie ma w domu, i potem będzie awantura. Jesteś ogromnie lekkomyślna, Karolciu.— Wcale nie jestem lekkomyślna! Przecież musiałam ratować koralik! Musisz mi przyznać, że musiałam ratować!— No musiałaś, musiałaś, ale, ale... ojej, widzisz, jak późno?— Oj, prawda! Okropnie późno! To chyba jedziemy do domu.— Pewnie, że jedziemy! Tylko jak? O tej porze wszystkie autobusy są bardzo przepełnione ! Ludzie wracają na obiad do domu! Boję się, że cię zgniotą w tym tłoku, bo o siebie to się nie  boję — dodał Piotr rycersko.— O mnie się nie bój! Jakoś damy sobie radę! Tylko jeszcze musimy pożegnać się z Babą Jagą i z czarnym kotem. To  byłoby niegrzecznie tak wyjść bez pożegnania.Baba Jaga skończyła tymczasem rozdawanie pierników w czekoladzie.
     
    — Zachowałam tylko jeszcze kilka dla was — powiedziała.— Wiem, że musicie wracać do domu. Ja też znów stanę się drewniana. Ale jeśli jeszcze kiedy zajrzycie do mnie, chętnie  was zobaczę. Aha! Pamiętajcie! Serduszka w czekoladzie nie tracą swojej mocy nawet i w prawdziwym świecie. Sami zresztą o tym się przekonacie. Bądźcie zdrowi. I strzeż się Filomeny, Karolciu! To niedobra kobieta. Gdyby dostała w swoje ręce  błękitny koralik, mogłaby zrobić dużo złego na świecie.  Wyobraźcie sobie, co by to było, gdyby tak zaczęła żądać od koralika spełniania różnych złych rzeczy! No, to żegnajcie!Mieli teraz pełne kieszenie serduszek. Baba Jaga była znów drewniana, tylko kot jeszcze parę razy zamruczał przyjaźnie, zanim wskoczył na dach domku, żeby tam też znieruchomieć i udawać gałganianego.— Chodźmy! — zakomenderował Piotr. — Naprawdę najwyższy czas na nas.
    </p>
</body>
</html>