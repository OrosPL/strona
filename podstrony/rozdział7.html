<!DOCTYPE html>
<html>
    <head>
        <link rel="stylesheet" type="text/css" href="../css/stylepod.css" media="screen" />
    </head>
<body>
<p>Kiedy nazajutrz Karolcia obudziła się, było już bardzo późno. Tatuś dawno poszedł do pracy, a mama szykowała się właśnie do wyjścia.— No co, Karolciu? Nie boli cię głowa? — dopytywała się troskliwie. — Wczoraj wyglądałaś mi tak, jakby coś ci dolegało.— Ale jestem naprawdę zupełnie zdrowa — zapewniała Karolcia. — A czy będę mogła zejść na podwórze?— Tylko wtedy, kiedy przestanie padać. Widzisz przecież, że  jest mokro na świecie.Rzeczywiście, znów padał deszcz. Krople ściekały po szybach.— No, to co ja będę dziś robiła przez cały dzień w domu? —  westchnęła Karolcia.— No trudno, zajmij się czymś, Karolciu — powiedziała mama — za tydzień wyjedziemy na wieś. Ale wiesz, że musimy  jeszcze poczekać, aż dostanę urlop. Może poczytasz albo może kto przyjdzie do ciebie pobawić się? Ale ja już muszę się śpieszyć. Żeby tylko autobus nie był zbyt zatłoczony... Nie lubię  w czasie deszczu moknąć na przystanku.Karolcia kiwa ze zrozumieniem głową. I postanawia, że poprosi koralik o pusty: autobus dla mamy. A koralik jest zawieszony na jedwabnej, mocnej nitce na Karolcinej szyi. Wtem słychać dzwonek przy drzwiach. To Piotr, ten z góry, przyszedł zapytać, czy mogą dziś bawić się razem.— Naturalnie, że możecie — zgodziła się od razu mama. — Tylko nie przewróćcie całego mieszkania do góry nogami. Zwłaszcza kiedy ciotka Agata wyjdzie po zakupy.— E, nie, nie przewrócimy — zapewniają wobec tego Piotr i Karolcia, a mama mówi „do widzenia” — i szybko zbiega ze schodów, bo już późno.— Chodź! Zobaczymy, czy mama wsiadła! — woła Karolcia do Piotra i pociąga go w stronę okna.
 
    Na przystanku autobusowym stoi już tłum ludzi z parasolami. Właśnie nadjeżdża autobus i wszyscy ogromnie się pchają. No, naturalnie, mama nie wsiadła, bo ją odepchnęli. I stoi teraz biedulka, i moknie. Ale Karolcia uśmiecha się — mama na pewno zaraz wsiądzie, wystarczy przecież dotknąć koralika i wyszeptać życzenie.I oto w tejże samej chwili na przystanek zajeżdża pusty, zupełnie nowy, piękny, czerwony autobus. A mama jest pierwsza w kolejce i wsiada spokojnie i wygodnie. I sadowi się na najlepszym miejscu, przy oknie. Karolcia widzi to doskonale. A teraz już zaczyna się pchać cały tłum ludzi, którzy nadbiegli. O, jakaś staruszka usiłuje wsiąść, ale wstrętne, duże chłopaczysko odpychają.— Oj! Dałbym mu nauczkę, gdybym tak w tej chwili był na dole! — odgraża się Piotr.— Ja też chciałabym być na dole i dać mu porządną nauczkę! — krzyknęła z zapałem, lecz niebacznie Karolcia.
     
     W tejże chwili okno otworzyło się i Karolcia, ku niepo-miernemu zdumieniu Piotra, uniosła się w powietrze, a nastę-pnie spłynęła na ulicę i znalazła się na przystanku autobu-sowym obok tego wstrętnego chłopaka. Teraz wszyscy na ulicy ze zdumieniem patrzyli, jak mała dziewczynka, uczesana w kitkę, podskoczyła do góry i trzasnęła dryblasa piąstką w nos, aż się przewrócił, pó czym szybko zaczęła uciekać.— Ratunku! — darł się dryblas, trzymając się za nos, a Karolcia znów podskoczyła i uniosła się w powietrze, aby za chwilę znaleźć się w pokoju.Piotr stał przy oknie z ustami otwartymi ze zdumienia. Potem przetarł szybko oczy rękami — bo mu się zdawało, że chyba to wszystko to tylko sen.— Rozłożyłaś tego drągala jak należy — powiedział z uznaniem. — Tylko, zaraz, ja tego nie mogę zrozumieć, jakim sposobem znalazłaś się tam na dole i wróciłaś. Najwyraźniej  widziałem, że fruwasz. A przecież człowiek nie może fruwać. Musiało mi się to po prostu śnić!— Wcale ci się nie śniło.— Jak to? E, nie wmówisz przecież we mnie, że naprawdę fruwałaś. Przecież to niemożliwe.— A dlaczego nie miałabym fruwać? — oburzyła się Karolcia.— Mogę robić, jeśli zechcę, różne rzeczy. Nie wierzysz? W tej chwili weszła do pokoju ciotka Agata.— Wychodzę na chwilę do miasta — powiedziała. — Bądźcie przez ten czas grzeczni i nie otwierajcie nikomu drzwi. Ja mam klucze.Ledwie zamknęły się drzwi za ciotką Agatą, Karolcia powtórzyła:— Nie wierzysz? Mogę zrobić, co tylko mi się spodoba.— Ee tam — mruknął powątpiewająco Piotr — tak tylko opowiadasz!— Co? Ja opowiadam? Może chcesz się założyć?— Pewnie, że mogę się założyć! Nawet o mój znaczek z  Australii.— E, co mi tam znaczek z Australii — Karolcia uważała, że teraz może założyć się o nie wiem co. — Jak przegrasz, dasz mi
     
    swój globus.Ba, globus! Globus był największym skarbem Piotra i tak za  byle co, lekkomyślnie, nie chciałby go oddać.— Globus — powtórzył ze zgrozą. — O globus mógłbym się założyć, gdybyś na przykład potrafiła...Tu Piotr zatrzymał się na chwilę, żeby wymyślić coś niezmiernie trudnego, coś, co właściwie byłoby niemożliwe do zrobienia.— No, na przykład, czy potrafiłabyś...— Ojej, powiedziałam, że wszystko potrafię — zawołała uniesiona pychą Karolcia, nie pamiętając już zupełnie o tym, że obiecywała sobie ostrożnie wypowiadać życzenia, które miał spełnić koralik. Korciło ją ogromnie, żeby zadziwić Piotra. A Piotr tymczasem namyślał się. Stał ze zmarszczonym czołem i powtarzał:— No, na przykład, czy potrafiłabyś, czy potrafiłabyś...— Mów prędzej, co się tak namyślasz — niecierpliwiła się Karolcia.— Taaaak?! — zdenerwował się teraz z kolei Piotr. — Taka  jesteś ważna? A na pewno nie potrafisz stać się... niewidzialna!— Niewidzialna? — Karolcia wzruszyła ramionami. — Przecież to drobnostka dla mnie. Zaraz mogę to zrobić.— E, śmieszna jesteś z tymi przechwałkami. Myślisz, że ci uwierzę? — szydził Piotr.— Tak? No, to zaraz zobaczysz!I w jednej chwili Karolcia stała się przezroczysta jak szkło. Tylko wiszący na jej szyi koralik jaśniał jak błękitny kwiatek unoszący się w powietrzu. A Piotr? Warto było zobaczyć jego zdumioną minę! A potem zaczął wołać:— E, ty się tylko tak schowałaś!— Wcale się nie schowałam — odezwał się tuż obok głos Karolci i Piotr poczuł, że go ktoś ciągnie za sweter.— Przestań — krzyknął — cóż to za niemądre żarty! Powiedz lepiej, gdzie jesteś!— Atu! — zawołała Karolcia. — Goń mnie!— Jakże mogę cię gonić, kiedy nie wiem, gdzie jesteś.
     
    — A tu jestem! — Karolcia dotknęła ręki Piotra. Aż podskoczył, tak się przestraszył.— Aha! — cieszyła się teraz Karolcia. — Wygrałam od ciebie globus, wygrałam!— Dosyć tego! — wołał teraz Piotr. — Powiedz, gdzie się schowałaś?— Wierzysz więc, że jestem niewidzialna?— Wcale nie wierzę! Uwierzę dopiero wtedy, jak stanie się coś bardzo dziwnego.— Cóż więc chcesz, żeby się stało?— Jeśli naprawdę jesteś niewidzialna, Karolciu, to czy na przykład potrafiłabyś podnieść do góry krzesło, mimo że ciebie nie widać?Karolcia roześmiała się.— Oczywiście! Proszę bardzo! W tej chwili krzesło uniosło się jakby samo do góry, towarzyszyło temu jednak lekkie postękiwanie niewidzialnej Karolci, gdyż było to krzesło naprawdę ciężkie.Tak! Teraz wreszcie Piotr uwierzył w jej niewidzialność. Stał z otwartymi ustami, zagapiony.— Czy jeszcze mam coś zrobić? — zabrzmiał uprzejmy głosik Karolci.— Tak, to jest nie... to znaczy... Karolciu — zawołał naraz Piotr — a czy ja też mógłbym być niewidzialny?— Ty niewidzialny? — głos Karolci był teraz niepewny,  wahający się. — Samą nie wiem...— Ach, błagam cię! Zrób to — prosił Piotr. — Pomyśl, jak moglibyśmy we dwójkę pysznie się bawić, gdybyśmy tak oboje  byli niewidzialni...Tak, to rzeczywiście mogłaby być pyszna zabawa. Ale czy się uda? Czy życzenie będzie ważne i wobec Piotra?Należy jednak spróbować.— Uwaga! Może zaraz staniesz się niewidzialny! Czy już  jesteś niewidzialny? Bo już powinieneś być, a ja jeszcze ciebie  widzę!— Ja ciebie też teraz widzę! — powiedział Piotr.— Jak to: mnie widzisz, kiedy ja jeszcze jestem niewidzialna?
     
    — zdumiała się Karolcia.— Ale ja ciebie na pewno widzę — zapewniał Piotr. I  wyciągnął rękę, aby dotknąć jej ramienia. W tej chwili otworzyły się drzwi i do pokoju weszła ciotka  Agata.— Karolciu! — zawołała, stając na progu.— Słucham, ciociu — odpowiedziała Karolcia — czy możesz mnie i Piotrowi dać coś do zjedzenia?— Oczywiście, że mogę, ale przestańcie się chować i zaraz przyjdźcie do kuchni, to sobie zabierzecie kanapki z szynką.— Dobrze, dziękujemy, ciociu.— Ale już lepiej wyjdźcie z tej kryjówki i umyjcie ręce przed  jedzeniem a ja tymczasem otworzę tu okno. Deszcz już przestał padać.To mówiąc, ciotka Agata ruszyła w stronę okna. Szła prosto na Karolcię, tak jakby Karolcia tam wcale nie stała. Ba, nawet o mało co nie przewróciła się przez wysuniętą Karolciną nogę.— Przysięgłabym, że tu coś leży na podłodze — mruknęła i  bacznie spojrzała na posadzkę. Nic jednak tam widać nie dostrzegła, bo ruszyła dalej, potrącając po drodze niewidzialnego Piotra.Byłaby właściwie wpadła na niego, gdyby się w porę nie usunął. Potem ciotka Agata zawołała jeszcze:— Wiem na pewno, że schowaliście się za tapczanem. Ale już przestańcie z tym chowaniem się.I wyszła z pokoju.— Hura! — zawołał wtedy Piotr, podskakując z zachwytu. — Hura! Jednak jesteśmy niewidzialni!— Czy jesteś tego pewien? — spytała Karolcia.— Ależ oczywiście. Przecież sama się przekonałaś, że twoja ciotka była najpewniejsza, że ukryliśmy się gdzieś, wtedy gdyśmy stali tuż prawie obok niej. I nawet o mało by cię nie rozdeptała!— Prawda — szepnęła Karolcia — ale dlaczego ja widzę ciebie, a ty widzisz mnie?— Bo prawdopodobnie niewidzialni ludzie widzą siebie nawzajem — powiedział Piotr. — Ale możemy się przecież
    Scribd
    Trusted by over 1 million members
    
    Try Scribd FREE for 30 days to access over 125 million titles without ads or interruptions!
    Start Free Trial
    
    Cancel Anytime.
     
    przekonać, czy jesteśmy niewidzialni, czy nie.— Prawda — ucieszyła się Karolcia. — Musimy spróbować, czy nas kto zobaczy. To będzie najpewniejszy dowód.— Najlepiej będzie, jeśli zejdziemy na podwórze — zaproponował Piotr.— To dobry pomysł — przytaknęła szczęśliwa właścicielka niebieskiego koralika. — Tylko przedtem musimy zajrzeć do kuchni. Ciotka Agata czeka na nas z drugim śniadaniem.
    </p>
</body>
</html>