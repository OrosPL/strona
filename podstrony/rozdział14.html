<!DOCTYPE html>
<html>
    <head>
        <link rel="stylesheet" type="text/css" href="../css/stylepod.css" media="screen" />
    </head>
<body>
<p>Kiedy już ochłonęli po przygodzie z autem, Piotr oświadczył ze skruchą:— Trochę czasu straciliśmy niepotrzebnie. Chodźmy, wejście główne jest z drugiej strony.— Skąd wiesz? — zdziwiła się Karolcia.— O, tu jest napis i strzałka — wskazał Piotr. — Chodźmy jak najprędzej.Zupełnie zapomnieli o tym, że są ciągle jeszcze niewidzialni, i  biegnąc narażali się na to, że przechodnie wpadali na nich albo potrącali. Wskazówki na ratuszowym zegarze posuwały się powoli naprzód. Wreszcie stanęli przed głównym wejściem. Przy żelaznej, ogromnej bramie czuwały dwa zupełnie nieduże kamienne lwy, a w głębi widać było marmurowe schody i drzewka w drewnianych kubłach. I właśnie w tej chwili, gdy zdyszani  jeszcze od pośpiechu mieli zamiar nacisnąć wielką, wykutą w kształcie liścia żelazną klamkę, wąsaty strażnik przekręcił w zamku ze zgrzytem ogromny klucz. Brama była zamknięta.— Wszystko stracone! Nie dostaniemy się teraz! — Karolcia załamała z rozpaczą ręce.— Może jeszcze jakoś nam się uda — próbował pocieszyć ją Piotr, usiłując jednocześnie przecisnąć się między żelaznymi prętami ogrodzenia. Ale mimo to, że był szczupły, szpary między prętami okazały się zbyt wąskie. Nawet Karolcia nie mogła się tam zmieścić.— Tędy nie przejdziemy! Ale spróbujemy jeszcze innej drogi — i Piotr, nie dająę za wygraną, próbował teraz wspiąć się po śliskich, gładkich prętach żelaznego ogrodzenia. Ale i to się nie udawało.— Nie dasz rady! Ach, nie dasz rady! — zaszlochała Karolcia. Była już nie tylko zmartwiona, ale i zmęczona tym wszystkim.
 
    Oparła się o jednego z kamiennych lwów czuwających przy  bramie i ocierała łzy spływające po jej niewidzialnej twarzyczce.Naraz poczuła na ręce dotknięcie czegoś ciepłego, trochę szorstkiego i wilgotnego. Odsłoniła zapłakane oczy i z niepomiernym zdumieniem zobaczyła, że to kamienny lew przestał być kamienny i że to on polizał ją po ręce. Wcale go się nie bała. Był nieduży i wydawał się bardzo łagodny i przyjazny.Gdy merdał uprzejmie ogonem, tak jak to robią na powitanie psy — ten drugi, który czuwał po drugiej stronie bramy, przeciągał się z przyjemnością, mrucząc:— Och! Ależ ścierpły mi łapy!— No pewnie — powiedział na to pierwszy lew — tyle czasu leżeć bez ruchu! — Czy... czy wy jesteście zaczarowane? — spytał z zachwytem Piotr.— Oczywiście, że zaczarowane — odpowiedziały zgodnie lwy.— Jesteśmy jak najbardziej zaczarowane i wobec tego możęcie na nas liczyć. Wiemy o was wszystko i wiemy, że macie niebieski koralik.— Czy pomożecie nam się dostać do samego Prezydenta Miasta?— To właśnie miałem przede wszystkim na myśli — odpowiedział uprzejmie lew, który się skarżył, że mu ścierpły łapy. — Po prostu chyba najlepiej będzie, jeśli nie tracąc czasu  wsiądziecie nam na grzbiety i pojedziemy do Prezydenta.— Czy mówisz to poważnie? — Piotr pełen był jeszcze niedowierzania.— Ogromnie nie lubię powtarzać dwa razy tego, co już raz powiedziałem — mruknął lew. — Chyba że pozwolisz, abym  jeszcze podrapał się trochę w ucho. Tak dawno się nie drapałem.— Owszem, bardzo proszę, jeśli tylko masz ochotę.— Dziękuję — lew kiwnął łbem, a potem podrapawszy się dokładnie w lewe ucho, przeciągnął się raz jeszcze i zachęcił Piotra:— No, wsiadaj na mnie. Nic się nie bój, nie spadniesz. A ty,
     
    mała, wsiadaj na mojego brata. Możecie dla pewności trzymać się grzywy. No co, już gotowi?— Gotowi — odpowiedzieli zgodnie Piotr i Karolcia.— No to hop!I obydwa lwy natychmiast lekko i zgrabnie przeskoczyły przez ogrodzenie. Przysiadły potem na strzyżonym trawniku i rozejrzały się. W pobliżu umieszczona była biała tabliczka z napisem:„Nie deptać trawników”.— Nie deptać, to nie deptać — mruknęły trochę niezadowolone — miałyśmy ogromną ochotę pobiegać, chociaż przez chwilę, po prawdziwej trawie. Ale trudno!I pobiegły szeroką, wysypaną żwirem aleją do marmurowych schodów, po których wchodziło się do Ratusza.— Ale jak dostaniemy się do środka, kiedy kryształowe drzwi są zamknięte! Sama słyszałam, jak je zamykali — przypomniała
     
    sobie naraz Karolcia. Ale lwy wcale się tym nie przejmowały. Po prostu, najzwyczajniej w świecie, jeden z nich dotknął tylko drzwi łapą i zaraz same otworzyły się szeroko, z lekkim tylko skrzypnięciem.— A czy wiecie, gdzie teraz trzeba iść, żeby znaleźć Prezydenta? — zaniepokoił się Piotr. — Tyle tu jest korytarzy i tyle pokoi.— Powiedziałyśmy wam przecież, że jesteśmy zaczarowane i że wszystko wiemy — zniecierpliwił się pierwszy lew (był to ten, który polizał Karolcię po ręku). — Wiemy wszystko.— Czy wiecie też o niebieskim koraliku?— Cóż za niemądre pytanie — parsknął z kolei drugi lew, ten, któremu ścierpły łapy — już ci to mówiłem: przecież gdybyście nie byli posiadaczami błękitnego koralika, nie moglibyśmy ruszyć się sprzed bramy. Ale cicho! Zdaje mi się, że ktoś idzie! Musimy znów udawać, że jesteśmy z kamienia.— A my? — zdenerwowali się Piotr i Karolcia.— Przecież jesteście niewidzialni!— Prawda! A wy nie umiecie być niewidzialne?— Właśnie że nie — mruknęły lwy, ale już zupełnie cicho, gdyż właśnie nadchodził jakiś woźny z tacą, na której stało  bardzo dużo szklanek z herbatą. Przysiadły więc na czerwonym dywanie, pod jakąś palmą, i znieruchomiały.Tymczasem woźny zatrzymał się i popatrzył przez chwilę na przycupnięte, kamienne zwierzęta. Tak się zdziwił ich  widokiem, że aż postawił tacę na okrągłym stole, który znajdował się w pobliżu, i wolną ręką podrapał się po łysinie. Potem podparł się pod boki i zaczął głośno rozważać:— Ejże! Czy to mi się zdaje, czy nie zdaje? Ale chyba jako żywo nigdy tu nie było w hallu kamiennych lwów. A może mi się zwiduje? A może to mi si-ę śni?Uszczypnął się najpierw w rękę, a potem, żeby się jeszcze  bardziej upewnić, czy .o jest sen, czy nie sen, dotknął jednego z kamiennych lwów. Potem chwycił tacę i pobiegł w drugą stronę, widać, żeby kogoś sprowadzić. To była oczywiście okazja, żeby jak najszybciej opuścić hall. Toteż po chwili, w długim korytarzu, wyłożonym czerwonym chodnikiem,
     
    rozległo się ciche stąpanie lwich łap. I prawdopodobnie nic by się było nie stało po drodze nadzwyczajnego, gdyby nie to, że akurat w tej chwili uchyliły się drzwi jednego z pokoi i na korytarz wyjrzała jakaś urzędniczka. Była to grubiutka pani w okularach.— Ratunku! — krzyknęła przeraźliwie. — Ratunku! Jakieś zwierzęta biegają po korytrzu!— Jakie zwierzęta? — zaczęli zaraz dopytywać się urzędnicy, którzy wybiegli z sąsiednich pokoi.— Nie jestem pewna. Może to psy! Albo może ogromne koty — denerwowała się urzędniczka. — Trzeba sprawdzić! - I rzuciła się w pogoń, a za nią urzędnicy z innych pokoi.Biegali po wszystkich piętrach i wszystkich korytarzach.Korytarze były bardzo długie i wszyscy zadyszeli się porządnie, jednak nie znaleźli żadnych zwierząt oprócz dwóch kamiennych lwów, które spoczywały przed jakimiś drzwiami.— Zdawało się pani — śmiali się teraz wszyscy z grubiutkiej urzędniczki w okularach.— Kiedy przysięgnę na nie wiem co, że mi się nie zdawało — tłumaczyła się zdenerwowana urzędniczka.— To chyba te kamienne lwy tu biegały — powiedział ktoś na to i zaraz wszyscy zaczęli się śmiać, bo przecież nikt nie przypuszczał, aby kamienne lwy mogły biegać po korytarzach Ratusza. Wreszcie wszyscy wrócili do swoich pokoi i znów zaległa cisza.— Teraz już chyba spokojnie dojdziemy do Prezydenta —  westchnęły lwy wstając i przeciągając się. — Tylko czy aby w dobrym kierunku biegniemy?— Chyba tak, patrzcie, tu są poprzybijane strzałki, które na pewno wskazują drogę do samego Prezydenta — Piotr był niezmiernie dumny ze swego odkryęia.— Rzeczywiście, są strzałki — ucieszyły się lwy — niewątpliwie tędy należy się udać.I z godnością ruszyły przed siebie. Wkrótce też, dzięki strzałkom, znaleźli się przed wielkimi, podwójnymi drzwiami, które otworzyły się przy lekkim pchnięciu lwiej łapy. Za drzwiami ukazała się ogromna sala
    Scribd
    Trusted by over 1 million members
    
    Try Scribd FREE for 30 days to access over 125 million titles without ads or interruptions!
    Start Free Trial
    
    Cancel Anytime.
     
    pełna różnych obrazów i oszklonych szaf. Piotr i Karolcia rozejrzeli się, ale nigdzie nie było widać kogokolwiek, kto mógłby wyglądać na Prezydenta Miasta. Wreszcie w rogu sali dostrzegli jakąś wysoką postać w żelaznej zbroi.— Może to jest sam pan Prezydent Miasta? — szepnęła Karolcia.— Coś ty? — zdenerwował się Piotr. — Przecież to jest po prostu pusta zbroja rycerska. Tylko że ty jeszcze jesteś za mała, żeby na tym się znać. Ja się na tym znam doskonale.— No, to gdzie jest wobec tego sam Prezydent?— Zaraz, niech się rozejrzę. O rety! Przecież to wcale nie jest żaden gabinet Prezydenta, tylko muzeum. Spójrz!Karolcia odwróciła się w tę stronę, gdzie wskazywał Piotr, i przeczytała na tabliczce:
     Muzeum miejskie otwarte jest co dzień od godziny 10 rano.
    — Czyżbyśmy źle trafili? — dopytywał się tymczasem jeden z lwów, drapiąc się tylną łapą za uchem. — Widać strzałki pokazywały drogę do muzeum. — Ale zanim Piotr zdołał mu odpowiedzieć, rozległ się jakiś gwar za drzwiami.— Musimy znów skamienieć — jęknął z rozpaczą drugi lew — przestańże się już drapać! Ale niestety już było za późno. I jeden z lwów pozostał z łapą podniesioną do ucha, gdy tymczasem do sali muzeum miejskiego weszła gromadka dzieci z jakąś panią. Była to  wycieczka szkolna.— Jesteśmy w sali rycerskiej, spójrzcie, dzieci — zaczęła objaśniać nauczycielka i zaraz przerwała. Można by powiedzieć, że zaniemówiła ze zdumienia.— Oooo, ten lew się drapie, proszę pani, on się drapie! — zawołało tymczasem któreś dziecko. A jeszcze inne zapytało:— Czy lwy mają pchły, proszę pani?Nie jest zupełnie pewne, co odpowiedziała na to pytanie pani nauczycielka i co się dalej działo w muzeum. Ani Piotr, ani Karolcia nie słyszeli już tego. Nie słyszały już lwy, które
     
    unosząc ich na grzbiecie w paru wspaniałych susach przesadziły całą salę i wpadły na ten sam korytarz, pokryty czerwonym chodnikiem. Biegły potem dalej, szybko, jak najszybciej przed siebie, nie zważając na okrzyki spotykanych po drodze ludzi. Ktoś wołał „ratunku”. Ktoś inny krzyczał:— Gdzie jest telefon?Ktoś jeszcze proponował, aby wezwać straż pożarną albo może pogotowie, a jeden pan usiłował nawet z parasolem w ręku dogonić uciekające lwy. Ale oczywiście, że mu się to nie udało. Wreszcie, zmyliwszy pogoń, lwy wpadły na jeszcze jeden korytarz i zatrzymały się przed drzwiami zasłoniętymi czerwoną portierą. Były to drzwi na samym końcu korytarza i  już dalej nie można było uciekać. Wobec tego jeden z lwów nacisnął klamkę i drzwi otworzyły się gościnnie i szeroko.— Proszę wejść! — powiedział ktoś siedzący za dużym,  błyszczącym biurkiem.
    </p>
</body>
</html>