<!DOCTYPE html>
<html>
    <head>
        <link rel="stylesheet" type="text/css" href="../css/stylepod.css" media="screen" />
    </head>
<body>
<p>W domu towarowym panował oczywiście jak zawsze ogromny tłok. Ruchome schody zapchane były ludźmi i wcale nie łatwo było na nie się dostać.— Nie możemy się wcisnąć, bo jeśli jesteśmy niewidzialni, to nas mogą niechcący zadusić — rozsądnie zauważył Piotr — co  wobec tego zrobimy? Może poprosisz, żebyśmy od razu znaleźli się w dziale zabawek.— Co ty, Piotrek? — oburzyła się Karolcia. — Nie mogę prze-cież prosić o takie nie najważniejsze rzeczy. Jeszcze się pogniewa. Chodźmy do zabawek!— Ojej, jaka ty jesteś dziecinna. Chodź, najpierw obejrzymy sobie jeszcze inne działy.Zatrzymali się więc na chwilę na następnym piętrze przy stoisku z butami. Tu, mimo że ludzie stali spokojnie, sprzedająca widać była w niezbyt dobrym humorze, bo niegrzecznie rzucała na ladę pudełka z butami i nikomu nie chciała podać innej pary, jeśli jakieś buty były za ciasne albo za luźne. Właśnie kiedy Piotr z Karolcią podeszli do stoiska, jakaś pani z małą dziewczynką na próżno prosiła o zamianę za ciasnych butów, które kupiła dla swojej córeczki.— Nie zamienia się! — niegrzecznie odpowiadała na jej prośby sprzedająca.— Mnie się zdaje, że ta pani, która sprzedaje, nie jest bardzo uprzejma — zauważyła Karolcia.— Pewnie, że nie jest uprzejma — zgodził się Piotr. — Wiesz? Postraszymy ją trochę, może się potem poprawi.— Ale jak ją postraszymy? — spytała Karolcia, której ten pomysł wydał się zupełnie niezły.— Zaraz zobaczysz. Tylko rób to samo co ja! — I Piotr szybko schwycił z półki parę męskich butów, które włożył sobie na ręce. Karolcia zaraz też chwyciła jakąś parę czerwonych
 
    sandałków i ku szalonemu zdumieniu i przerażeniu ekspedientki — dwie pary butów samodzielnie pomaszerowały  wzdłuż lady.— Aaaaach! Aaaaach! — zdenerwowała się sprzedająca. — Co to znaczy?Nikt na to nie odpowiedział, bo wszyscy patrzyli teraz z zaciekawieniem, co będzie dalej.— To reklama! — zawołał ktoś. A tymczasem męskie buty i czerwone sandałki tańczyły teraz przytupując wesoło. „Hop sa! sa! Hop! sa sa!” Tak się to  wszystkim spodobało, że zaczęli do taktu przyśpiewywać. I tak się wszyscy rozbawili, i tak się wszyscy z tego tańca śmiali, że w końcu nawet zaczęła śmiać się razem ze wszystkimi i ta niegrzeczna sprzedawczyni.Naraz buty przystanęły. Czerwone sandałki też się zatrzymały i wszyscy Ze zdumieniem usłyszeli dwa dziecinne głosy, które powiedziały głośno i wyraźnie:— Żądamy, aby sprzedająca była grzeczna dla kupujących!To dopiero było! Sprzedająca zaczerwieniła się jak burak i rzuciła się w stronę butków, ale one tymczasem już zwinnie  wróciły na swoje miejsce na półce. Tylko ludzie stojący przy ladzie powtórzyli: „Tak, tak, racja — prosimy, żeby pani była grzeczna dla kupujących”. A inni znów mówili, że to dobry pomysł reklamy i że to było mówione przez głośnik.Oczywiście, że teraz sprzedająca już nie mogła się złościć i musiała być bardzo grzeczna. Bała się, żeby się nie powtórzyła historia ze spacerującymi butami.Tymczasem zaś Piotr i Karolcia powędrowali dalej. Stoisko z zabawkami było na samym końcu, musieli więc przejść wzdłuż  wielu jeszcze innych stoisk z różnymi rzeczami. Przy jednym z nich zatrzymali się na chwilę — były tam piękne szale, rękawiczki i chusteczki — takie do noszenia na głowie i takie do nosa.— Poczekaj chwileczkę — poprosiła Karolcia. — Tylko obejrzę te chusteczki. Są prześliczne. Chciałabym, kiedy będę miała pieniądze, kupić chociaż sześć dla mojej mamusi na imieniny.  Wiesz, które mi się podobają? O, te niebieskie z kwiatkowym
    Scribd
    Trusted by over 1 million members
    
    Try Scribd FREE for 30 days to access over 125 million titles without ads or interruptions!
    Start Free Trial
    
    Cancel Anytime.
     
    szlaczkiem.— A mnie się podobają te w kratę — kupiłbym takie dla mojego tatusia. Nawet na pewno kupię, kiedy już dosyć uzbieram — powiedział Piotr stanowczo. — Ale patrz tylko, patrz na tego chłopaka.I wskazał na wysokiego chłopca w poplamionym swetrze, który wpychał ukradkiem do kieszeni piękny jedwabny szalik.— To złodziejaszek! — szepnął Piotr. — Trzeba będzie też mu zrobić figla i dać nauczkę.— A co zrobimy? Przecież on jest bardzo duży! — westchnęła Karolcia.— Ale my jesteśmy niewidzialni! — szepnął z zadowoleniem Piotr. — Już wiem, co zrobię! Odechce mu się na przyszłość kradzieży!I szybko podskoczył w stronę złodziejaszka, który niczego się nie spodziewał. Jednym szybkim ruchem Piotr wyciągnął z  jego kieszeni skradziony szalik. Złodziejaszek schwycił się za
     
    kieszeń i przytrzymał koniec szalika. Ale to już nic nie pomogło. Teraz wszyscy patrzyli na chłopaka, który usiłował  wepchnąć do kieszeni szalik, którego drugi koniec jakaś niewidzialna ręka ciągnęła do góry.— Złodziej! Złodziej! — zakrzyknęły na ten widok sprzedające i rzuciły się w stronę chłopaka. Ale ten już nie czekał na dalszy ciąg swojej dziwnej przygody. Zmykał tylko ile sił w nogach, a trochę stłamszony szalik spoczął jakby ułożony na ladzie.— A to dziwne wydarzenie — kiwali głowami ludzie, którzy to  widzieli.— E, to były zdjęcia do filmu — mówili inni.— Ale zrobimy coś jeszcze bardziej dziwnego — powiedział na to po cichu do Karolci Piotr. — Teraz jazda do działu zabawek. W dziale zabawek przystanęli zagapieni. Było na co patrzeć! Karolcia miała ogromną ochotę wziąć chociaż na chwilę do rąk którąś ze wspaniałych, ogromnych lalek. Stały rzędem na półce, ubrane ślicznie — zupełnie jak małe, żywe dziewczynki. Miały prawdziwe włosy do mycia, zamykane oczy i Karolcia  wiedziała, że jeśli się je przechyli do tyłu, to powiedzą: ma-ma.  Właściwie to Karolcia tak naprawdę, ale to naprawdę, wcale nie chciała mieć takiej lalki na zawsze — od razu wiedziała, że to jest za droga lalka. Ale przecież chodziło tylko o to, żeby ją tak trochę wziąć na ręce. Tak, tak — ale jak to urządzić, żeby zaraz nie zrobiło się całe przedstawienie i żeby wszyscy nie stanęli w podziwie, że lalka sama zeszła z półki. Bo przecież  jeśli niewidzialna Karolcia ją stamtąd weźmie, to będzie zupełnie wyglądało, jakby lalka sama chodziła albo unosiła się  w powietrzu. A tymczasem Piotr zaproponował:— Chcesz? To wdrapię się na tę półkę i zdejmę ci którąś lalkę. Tylko powiedz którą. No, czemu się namyślasz, Karolciu! Przecież lalce nic się nie stanie, bo na pewno jej nie zepsujesz! Poza tym przecież nie chcesz jej zabrać, tylko potrzymać —  więc nie będzie to nic złego. Zaraz potem postawię ją na tym samym miejscu...— Kiedy... — zaczęła niepewnie Karolcia.— Ojej! Jaka ty jesteś! — mruknął Piotr. — Nie nudź, Karol-ciu! — I zanim Karolcia zdążyła odpowiedzieć, już stał na ladzie
     
    i sięgał do półki.— No, którą chcesz? — spytał.— To już najlepiej tę w spódniczce czerwonej, uczesaną w koński ogon.Nie minęła chwila, kiedy lalka znalazła się w ramionach Karolci. Była to zresztą bardzo duża lalka i Karolcia postawiła  ją na ziemi, a potem wzięła za rączkę jak małe dziecko i zaczęła ostrożnie prowadzić. Wśród kupujących rozległ się okrzyk zachwytu:— Lalka, która sama chodzi! Pewnie bardzo droga!— Proszę mi zaraz dać taką lalkę, która sama chodzi! — zażądała natychmiast jakaś pani.— I mnie, i mnie — rozległy się głosy. I zaraz wszyscy ustawili się w kolejce.— Kiedy to nie są chodzące lalki — wyjąkała zdumiona sprzedawczyni — ja nic o tym nie wiem!— O, widzicie, nie chce sprzedawać takich pięknych lalek — zaczęli się irytować kupujący. — Proszę zaraz sprzedać te lalki! A jedna dziewczynka, która właśnie przyszła razem ze swoją mamą, wołała:— Ja chcę koniecznie mieć taką lalkę, koniecznie! Zaraz mi ją kup, mamo.Sprzedająca mrucząc pod nosem „nic nie rozumiem” zdjęła z półki jedną z lalek i spróbowała postawić ją na ladzie. Lalka stała co prawda, ale o chodzeniu nie było mowy.— Widać zepsuta! — orzekła ta pani z córeczką. — Proszę nam dać inną.— Kiedy nie mam innych, przecież od razu mówiłam, że to nie są lalki chodzące — tłumaczyła ekspedientka.— Tak? A dlaczego tamta lalka chodzi? To proszę mi ją zaraz zapakować!— Mogę zapakować, jeśli pani tak koniecznie chce — zgodziła się dla świętego spokoju sprzedająca.Tymczasem Piotr i Karolcia ujęli teraz lalkę za obie rączki i szybko pomaszerowali korytarzem.Naturalnie, że wcale nie mieli zamiaru uciekać z lalką, tylko ogromnie się im ta zabawa spodobała. Ludzie stojący przy
     
    stoiskach stawali w podziwie, zagapieni na maszerującą lalkę.— Mamo! Ona ucieka! — wrzasnęła naraz ta dziewczynka, która przedtem chciała koniecznie dostać chodzącą lalkę. A potem wyrwała się matce i pobiegła za niewidzialnymi Piotrem i Karolcią. Widząc tę niespodziewaną pogoń, puścili się pędem. Lalka niesiona przez nich galopowała teraz poprzez całe piętro domu towarowego.— Zaczekaj! — wrzeszczała goniąca ją dziewczynka. Za dziewczynką znów biegła jej mama, też pokrzykująca nie  wiadomo dlaczego: — Stać! Stać!Za tą mamą wreszcie biegła na końcu sprzedająca. Wołała:— Proszę pani! Proszę pani! Niech się pani uspokoi! Ojej! Co tu się dzieje! Ta lalka chyba jest popsuta, że tak biegnie! Trzeba zawołać dyrektora! Dyrektora!— Ojej — szepnęła teraz Karolcia do Piotra — dyrektora chcą  wołać, może być z tego okropna awantura.— E, nic się nie bój — uspokoił ją Piotr. — Tylko wiesz co? Już mi się znudziło to bieganie z lalką. Oddajmy ją.— A komu?— Jak to komu? — ekspedientce. Tylko czekaj, przedtem  jeszcze zrobimy jeden kawał. Zatrzymajmy się!Ku zdumieniu wszystkich maszerująca lalka zatrzymała się nagle. Przystanęła, obróciła się w stronę goniących i powiedziała głosem, który dziwnie był podobny do głosu Piotra:— Znudziło mi się chodzić. Chcę wrócić na półkę.I wróciła. Zupełnie to wyglądało tak, jakby ją tam ktoś postawił. To znaczy Piotr i Karolcia postawili ją na jej dawnym miejscu. Teraz wszyscy zaczęli pytać o cenę takich chodzących lalek, a Piotr i Karolcia wsiedli do małego samochodziku. Od dawna już mieli ochotę nim się przejechać — od dawna, to znaczy jeszcze od owego czasu, kiedy przychodzili do domu towarowego jako zwyczajne dzieci, a nie takie, które mogą, gdy zechcą, stać się niewidzialne. Teraz więc spełniły się ich marzenia. Piotr zasiadł przy kierownicy.— Jedziemy naokoło — powiedział i ruszyli. No i naturalnie
     
    znów zaczęły dziać się straszne awantury, bo teraz wszyscy  biegli za pędzącym samochodzikiem.— Reklama! Reklama! — wołali kupujący i chcieli koniecznie  wsadzić tam swoje dzieci.— Musimy wysiąść — westchnął Piotr — nic z tego nie będzie. Nie dadzą nam spokoju.— Chodźmy wobec tego do domku Baby Jagi — zaproponowała Karolcia — tam będziemy mogli spokojnie się pobawić.— Świetna myśl — pochwalił Piotr.Domek Baby Jagi był małym domkiem zbudowanym z pierników — ale tak na niby, bo naprawdę to był drewniany. Były tam małe okienka z firaneczkami i zielone drzwi, a na dachu siedziała drewniana sowa i obok niej uszyty z gałganków czarny kot.
    </p>
</body>
</html>