<!DOCTYPE html>
<html>
    <head>
        <link rel="stylesheet" type="text/css" href="../css/stylepod.css" media="screen" />
    </head>
<body>
<p>Wcale nie jest tak łatwo, gdy się jest niewidzialnym, przyjechać do domu w zatłoczonym autobusie. Ale całe szczęście, że się to jakoś udało, i wreszcie Karolcia i Piotr znaleźli się w domu. Że drzwi były zamknięte, to też jeszcze nie  było najgorsze, bo ostatecznie zawsze można było zadzwonić i gdy ciotka Agata, mrucząc gniewnie na głupie dowcipy chuliganów, którzy dzwonią i uciekają, otworzyła drzwi, udało się szybko wsunąć do mieszkania. Ale najgorsze było to, że mama jeszcze nie wróciła do domu!— A jeśli przypadkiem koralik wypadnie twojej mamie z kieszeni? — powtarza Piotr.— Oj, nie martw się naprzód — uspokajała go Karolcia. Ale naprawdę sama też tym się trochę martwiła. Bo co by było, gdyby tak na przykład, wyjmując z kieszeni chusteczkę albo rękawiczki, mama wyrzuciła niechcący koralik. Strach pomyśleć — wtedy musieliby już do końca życia zostać niewidzialni.— Ja tymczasem polecę i zobaczę, co u mnie w domu słychać — przypomniał sobie Piotr. — I zaraz wrócę. Tylko pamiętaj,  jak zadzwonię, musisz mi zaraz sama otworzyć, bo ciotka Agata może się rozgniewać i wcale do drzwi nie podejść.— Dobrze, ale przyjdź jak najszybciej! Bo co ja tu sama, i w doda-tku niewidzialna będę robić? — westchnęła Karolcia. — I taka jestem okropnie głodna.— Ja też! — przyznał się Piotr. — Pierniczki były świetne, ale nie jest to takie prawdziwe jedzenie.— Wracaj szybko, to się naradzimy, może jakoś uda się coś zjeść. Tylko nie trzaskaj głośno drzwiami, kiedy będziesz  wychodził, bo ciotka zno- się zdenerwuje. A potem wszystko  będzie na mnie.— A gdyby tak ciotka Agata zjadła kawałek serduszka w
 
    czekoladzie, to może by się nie gniewała na ciebie? — wpadł na pomysł Piotr.— Wiesz? To byłoby dobre. Gdyby tylko zechciała zjeść! Czekaj, spróbuję jakoś jej podsunąć.Po chwili na kredensie w kuchni leżała zgrabnie zawinięta paczuszka, na której znajdowała się kartka z nagryzmolonymi  w pośpiechu słowami:
     Dla kochanej Cioci Agaty od Karolci, żeby Ciocia koniecznie spróbowała, jakie to dobre.
    Jak na złość ciotka krzątała się przy kuchence gazowej, gdzie akurat zapiekała makaron z szynką. Była widać trochę zagniewana, bo mruczała coś pod nosem i mocno, z hałasem przesuwała garnki. Wreszcie podeszła po coś do kredensu i_ zobaczyła paczuszkę. Trochę jeszcze gniewna, przeczytała list, ale widać była ciekawa, co paczuszka zawiera, bo otworzyła ją szybko. Czekoladowe serduszka wyglądały niezmiernie apetycznie, a w dodatku pachniały tak, że nikt nie mógł się te-mu zapachowi oprzeć i koniecznie musiał zaraz ugryźć chociaż mały kawałek. Tak też zrobiła i ciotka Agata. I w tej chwili — ledwie przełknęła pierwszy kęs, już od razu poweselała. Pomrukując teraz z zadowolenia, zjadła pierniczek do końca.— Przepyszne — orzekła — ach, ta Karolcia! To złote dziecko! Że też pomyślała o tej swojej starej ciotce. W tej chwili rozległ się dźwięk dzwonka. Nie ulegało  wątpliwości — to dzwonił Piotr. Karolcia rzuciła się pędem do przedpokoju, aby mu otworzyć, ale ciotka Agata nie dała się  wyprzedzić, o nie! Chyżo przebiegła przedpokój i szeroko otworzyła drzwi, za którymi stał niewidzialny Piotr. Ale pomimo to, że nikogo nie zobaczyła, nie gniewała się tym razem, tylko zachichotała.— Ach, to jakiś urwis dzwoni! Ale to nic nie szkodzi! — I nucąc wesoło, ciotka Agata wróciła do kuchni.— No i co? — spytała Karolcia Piotra. — Co się dzieje u ciebie  w domu?!— Na szczęście mama i tatuś jeszcze nie wrócili. Zostawiłem
     
    kartkę, że niedługo przyjdę, żeby się nie martwili. Chciałem coś zjeść, ale nic w domu nie było, bo mama miała kupić wszystko po drodze.— E, u nas jest masa jedzenia. A ciotka Agata coś pierze w łazience. Chodźmy więc śmiało do kuchni!Ciotka Agata oczywiście dziwiła się potem bardzo, dlaczego  jest tak mało mleka w dzbanku i skąd się wzięły na stole dwie  brudne szklanki po mleku, kiedy przecież była najpewniejsza pod słońcem, że wszystkie szklanki umyła już rano. Siedziała na stołku kuchennym rozmyślając nad tym, kiedy znów zadźwięczał dzwonek przy drzwiach. To była na pewno mama!Tak, to była mama z rękami pełnymi paczek.— Załatwiłam masę sprawunków — powiedziała mama. — Karolcia jest w domu? — Jeszcze nie ma, ale zaraz powinna przyjść — uspokoiła ma-mę ciotka — pewnie bawi się na podwórku. Kochane dziecko!— Wolałabym, żeby już była w domu — mama nie była zbyt zachwycona nieobecnością Karolci. Kładła zakupy na stole i zdejmowała rękawiczki.— Muszę poczekać, aż mama zdejmie płaszcz — szepnęła Karolcia do Piotra. — Rozumiesz, że nie chcę teraz sięgać do kieszeni! Wreszcie mama zdjęła płaszcz i powiesiła na wieszaku w przedpokoju. Karolcia podskoczyła czym prędzej i zanurzyła rękę w głębokiej kieszeni. Długo szukała, wreszcie odwróciła się do Piotra — nie ma w tej kieszeni! Pewnie się pomyliła! To  jest ta druga kieszeń! Ale w drugiej kieszeni też nie było błękitnego koralika!— Mama zgubiła koralik! — jęknęła Karolcia.— Co teraz będzie?!!! — zdenerwował się Piotr. — Czy jesteś zupełnie pewna, że nie ma?! Szukajmy jeszcze raz.Na szczęście mama była w drugim pokoju i opowiadała o czymś ciotce. W pewnej chwili wróciła po coś do przedpokoju i ku swojemu szalonemu zdziwieniu spostrzegła, że płaszcz, który przed chwilą, jak się jej zdawało, powiesiła na wieszaku, leży na łóżku, a w dodatku porusza się dziwacznie, zupełnie  jakby siedziało w nim jakieś zwierzątko.
     
    — Ach! Ach! — krzyknęła mama — coś siedzi w moim płaszczu! Może to szczur?!Bo mama bardzo się bała szczurów i myszy.— Co się tu dzieje? — zapytał naraz tatuś. Nikt nie słyszał, kiedy wszedł do mieszkania, bo mama rozmawiała wtedy z ciotką Agatą, a potem krzyczała ze strachu, a znów Karolcia i Piotr przez ten czas, bliscy płaczu, szukali koralika i nigdzie nie mogli go znaleźć.— Zdaje się, że już na zawsze będziemy niewidzialni —  westchnął Piotr. — Ma to swoje dobre strony, ale nie zawsze. Można na przykład nie odrabiać lekcji!— I można bawić się w domu towarowym — pocieszająco powiedziała Karolcia — ale strasznie mi żal mamy. Bo co powie na to, że ma niewidzialną córeczkę. Chyba będzie płakała.— A moja mama też będzie się ogromnie martwiła — Piotr załamał ręce — no, to co zrobimy?— Nie wiem — szepnęła z rezygnacją Karolcia i rozpłakała się na dobre.— Przeszukajmy te kieszenie jeszcze raz — zaproponował Piotr. Ale zaraz musieli odsunąć się od palta, bo właśnie do pokoju weszli tatuś i mamusia.— Teraz już się to palto nie rusza, widać ten szczur uciekł — powiedziała mama, a tatuś odważnie chwycił palto i podniósł je do góry.Potrząsnął nim przy tym, żeby mamie pokazać, że nic nie ma  w środku.— Coś ci się przywidziało! — powiedział i pocałował mamusię na pocieszenie. — Ale, ale, byłbym zapomniał! Przeczytaj koniecznie dzisiejsze popołudniowe gazety! Piszą o tym, że dziś  w domu towarowym działy się niezwykłe rzeczy.I tatuś podał mamie gazetę, w której na pierwszej stronie, ogromnymi literami było wydrukowane:NIESŁYCHANE WYDARZENIE W DOMU TOWAROWYM!UDANE POMYSŁY REKLAMOWE!LALKA, KTÓRA SAMA CHODZI!UCIECZKA SAMOCHODZIKA!
     
    — A wiesz? Rzeczywiście coś tam takiego było. Co prawda nie  byłam sama przy tym, ale ludzie byli niesłychanie podnieceni i opowiadali o jakiejś maszerującej lalce. Po jakąś kobietę przyjechało pogotowie. Ale zdaje się nic poważnego. I jeszcze coś: zupełnie przypadkiem jadłam pyszne pierniczki! Wyobraź sobie, że rozdawała je dziewczynka w domu Baby Jagi. Ta mała  była tak podobna do naszej Karolci, że w pierwszej chwili pomyślałam, że to ona, i nawet zamachałam do niej ręką. Oczywiście, że dopiero potem uprzytomniłam sobie, że to niemożliwe, że przecież Karolcia została w domu.— A jak już mowa o Karolci — powiedział na to tatuś — czemu jej jeszcze nie ma?— Kochane dziecko — odpowiedziała na to ciotka Agata —  wyszła pobawić się z dziećmi. Napisała do mnie karteczkę, abym była spokojna. Więc jestem spokojna!— Ale ja nie jestem spokojny! — zdenerwował się tatuś. — Najwyższy czas, aby była już w domu. Zdaje mi się, że powinniśmy siadać do obiadu.— Ależ ,oczywiście, że zaraz siadamy — uspokajała tatusia ciotka Agata — a Karolcię natychmiast zawołam.— Boże, co teraz będzie! — westchnęła Karolcia. A Piotr tylko zwiesił głowę. Tymczasem mamusia zaczęła czegoś gwałtownie szukać w torebce.— Czekaj, czekaj — powiedziała do tatusia — chcę ci jeszcze coś pokazać! Wyobraź sobie, że znalazłam coś dziwacznego w kieszeni palta...— ...W kieszeni palta?!!!!! — Karolcia gwałtownie chwyciła rękę Piotra i teraz zamienili się oboje w słuch.— Sięgnęłam do kieszeni, aby zapłacić za bilet w autobusie, i naraz znalazłam coś ślicznego. Nie wiem, czy to ma jakąś  wartość, ale być może, że jest to jakiś drogocenny kamyczek, a może zupełnie zwyczajne szkiełko. Ale ma taki dziwny blask.I mama sięgnęła do torebki, skąd wyjęła portmonetkę. Potem z portmonetki wyjęła zawinięty w kawałeczek papieru...  błękitny koralik.Zanim jednak tatuś zdołał przyjrzeć się dziwnemu
     
    koralikowi, zniknął on nagle z ręki mamusi jak zdmuchnięty.— Musiał mi upaść na podłogę... nie mam pojęcia, co się z nim stało, ale mówię ci, że był to przedziwny błękitny kamyczek, gdzież on się podział?...— Mniejsza o to, Aniu — powiedział tatuś — na pewno nie był to żaden klejnot. Siadajmy lepiej do obiadu, jestem strasznie głodny! Ale niepokoję się, gdzie jest Karolcia?... Chyba już czas, żeby była w domu! A Karolcia! Domyśliliście się chyba, że to Karolcia porwała  błyskawicznie z ręki mamy błękitny koralik. Nie miała po prostu innego wyjścia. Potem ściskając koralik w dłoni pociągnęła za sobą Piotra do przedpokoju,.następnie otworzyła po cichu drzwi i wreszcie przystanęła w sieni. Tam natychmiast  wyszeptała życzenie — aby ona i Piotr znów stali się widzialni. I zaraz tak oczywiście się stało.— No, teraz możemy zadzwonić — westchnęła Karolcia — tym razem biedna ciotka Agata nie będzie się denerwować, że na próżno otwiera drzwi.— Ale może będzie się gniewała, że późno wracamy — zaniepokoił się Piotr.— Wcale nie będzie się gniewała! Zapomniałeś, że zjadła zaczarowane serduszko w czekoladzie? Zaraz sam się przekonasz.No i Piotr przekonał się. Naprawdę! Bo ledwie zadzwonili, otworzyła im ciotka Agata promieniejąca radością.— Kochane dzieci! — wołała. — Są już! Pewnie głodni! Piotrze, czy zostaniesz u nas na obiedzie? Karolciu, myj rączki, mój skarbie.— Dobrze, zaraz umyję rączki — zgodził się skarb, czyli Karolcia. Ale Piotr nie chciał zostać na obiedzie. Nie był wcale pewien, jak go przyjmą w domu. Przecież jego mama nie jadła piernikowych serc w czekoladzie.
    Scribd</p>
</body>
</html>